Напиши на чужому конверті
Те, що так у листі не згадав.
І за крок до відважної смерті,
Будь таким, яким Бог тебе знав.

І поглянь, як навколо світає,
І як сніг неймовірно блищить,
Не спіши, най вона зачекає,
Ще мить...

Пригадай той садок коло хати,
Де плекав свої мрії малим,
І де читав перед сном тобі тато,
А ти сидів коло вогнища з ним.

І поглянь, як навколо світає,
І як сніг неймовірно блищить,
Не спіши, най вона зачекає,
Ще мить...

Поверни своє перше кохання,
Най душа, як тоді защемить.
Посміхнись ти для неї востаннє,
Краще так, так хоч менше болить.


І поглянь, як навколо світає,
І як сніг неймовірно блищить,
Не спіши, най вона зачекає,
Ще мить...

Напиши на простому конверті,
Те, що так у житті не сказав.
І за крок до відважної смерті,
Будь таким, яким Бог тебе знав.

І поглянь, як навколо світає,
І як сніг неймовірно блищить,
Не спіши, най вона зачекає,
Ще мить...

Потерпи, най вона зачекає,
Ще мить...
Не спіши, вже весна наступає,
За мить...
